Во рамки на една болница се развива систем кој ќе дава податоци за пациентите. За секој пациент се чуваат информации за скриен код (long),
име (String), години (int), пол (enum) и име на матичен лекар (String).

За потребите на системот треба да се дефинира генерички интерфејс `PatientService` кој ќе има еден метод `ArrayList patientsInformation
(ArrayList patients, String filter)`. Методот како влезни аргументи ја добива листата на пациенти за која треба да даде информации, како и
`filter` кој се користи при извлекување на информациите. Интерфејсот `PatientService` ви е даден и за истиот треба да ги пополните само генеричките
параметри.

Дадена ви е класа `HospitalSystem` во која се чува листа од сите пациенти за кои болницата води евиденција.
За класата да се дефинираат соодветните генерички параметри, да се имплементира конструктор `HospitalSystem(ArrayList<?> patients)`,
 како и да се комплетира методот `void printResults()`.

Во овој метод потребно е да креирате три конкретни сервиси кои даваат информации за пациентите (со помош на ламбда изрази):

 1. Сервис кој ќе ги врати сите пациенти кои имаат матичен лекар со име `filter`.
 2. Сервис кој ќе ги врати сите пациенти кои не се постари од 60 години и се од полот `filter`.
 3. Сервис кој ќе ги врати сите пациенти со име `filter` сортирани во растечки редослед според нивниот скриен код.

